<!DOCTYPE html PUBLIC "-//W3C//DTD XHTML 1.0 Transitional//EN"
 "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8" />
<meta name="keywords"
      content="Κωστής Παλαμάς, Ύμνος εις την Αθηνά, ποίηση" />

<title>Ύμνος εις την Αθηνά</title>

<style type="text/css">

body {
font-family: verdana, geneva, arial, helvetica, sans-serif;
line-height: 20px;
margin-left: 5%;
margin-right: 5%;
}

h1 { font-size: 185%; font-weight: bold; text-align: center; }
h2 { font-size: 150%; font-weight: bold; text-align: center; }
h3 { font-size: 120%; font-weight: bold; text-align: center; }
h4 { font-size: 105%; font-weight: bold; text-align: center; }
h5 { font-size: 90%; font-weight: bold; text-align: center; }
h6 { font-size: 80%; font-weight: bold; text-align: center; }

p{
   text-align: justify;
   margin-top: 1em;
   margin-bottom: 1em;
}

hr{
   width: 65%;
}
.poem {
	FONT-SIZE: 95%; margin-left: 30%;
}

.sp{
     letter-spacing:3px
}

</style>

</head>
<body>

<p style='font-size: small;'>Note: The tonic system has been changed from polytonic
to monotonic, otherwise the spelling of the book has not been changed.//Σημείωση: Ο
τονισμός έχει αλλάξει από πολυτονικό σε μονοτονικό, κατά τα
άλλα έχει διατηρηθεί η ορθογραφία του βιβλίου.</p>

<p style='text-align:center;'><br /><img src ="images/cover.jpg" width="435"
height="670"
alt="Εξώφυλλο" border="2" /><br /></p>


<h2 style="text-align: center; margin-top: 6em">
ΥΜΝΟΣ</h2>
<h4>ΕΙΣ</h4>
<h1 style="text-align: center;">ΤΗΝ ΑΘΗΝΑΝ</h1>
<h5 style="text-align: center; margin-top: 3em">ΥΠΟ</h5>
<h3 style="text-align: center; margin-top: 2em">ΚΩΣΤΗ ΠΑΛΑΜΑ</h3>


<h4 style="text-align: center; margin-top: 3em">ΕΒΡΑΒΕΥΘΗ<br />
ΕΝ ΤΩ ΦΙΛΑΔΕΛΦΕΙΩ ΠΟΙΗΤΙΚΩ ΑΓΩΝΙ<br /><br />

ΤΩ ΤΕΛΕΣΘΕΝΤΙ<br /><br />

ΚΑΤΑ ΤΗΝ Δ' ΟΛΥΜΠΙΑΔΑ</h4>

<p style="text-align: right; margin-top: 3em">Ω μεγίστης Παλλάδος καλούμεναι<br />
Πασών Αθήναι τιμιωτάτη πόλις!<br /><br />
ΣΟΦΟΚΛΗΣ</p>

<h4 style="text-align: center; margin-top: 3em">ΑΘΗΝΗΣΙ<br />
ΒΙΒΛΙΟΠΩΛΕΙΟΝ ΤΗΣ ΕΣΤΙΑΣ<br />
1889</h4>

<p style="text-align: center; margin-top: 3em">
ΑΦΙΕΡΩΣΙΣ</p>

<p>
</p>

<p style="text-align: right; margin-top: 3em"><i>Μαρία Κ. Παλαμά</i></p>

<p>Σου φέρνω το τραγούδι το πρώτο που σιμά σου<br />
Τραγούδησ' από κάτου απ' του σπιτιού τη σκέπη.<br />
Πρέπει να το στολίσω, κοντά 'ς εκείνο πρέπει<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Να βάλω τ' όνομά σου.</p>

<p>
Κοντά σε μια πετρένια φτωχόπλαστη κολώνα<br />
Έτσι λευκό φυτρώνει κι' αγνώριστο λουλούδι . . .<br />
Το ξέρεις· δεν επήγα ψηλά 'ς τον Παρθενώνα<br />
Γονατιστός να πάρω το πρώτο αυτό τραγούδι.</p>

<p>
Έμενα 'ς το πλευρό σου. Της προκοπής τα δώρα<br />
Τάχες για με, σκορπούσες αγάπης ευωδιά,<br />
η Φαντασία πετούσε 'ς τη μαγεμένη χώρα,<br />
Δεν έφυγε από σένα ούτε στιγμή η Καρδιά.</p>

<p>Άμποτε σε μιαν άκρη να ζούμε ταπεινά,<br />
Κι' απάνου από το σπίτι όπου χαραίς και πόνοι<br />
Εδώ κ' εκεί θα γέρνουν, το χέρι Της ν' απλώνη,<br />
Ασάλευτο αντιστύλι, η πάναγνη Αθηνά!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;15 Αυγούστου 1888</p>

<h4 style="text-align: left; margin-top: 9em">ΥΜΝΟΣ<br />
ΕΙΣ<br />
ΤΗΝ ΑΘΗΝΑΝ</h4>

<p>
</p>

<p class="poem">Ω μεγίστης Παλλάδος καλούμεναι,<br />
Πασών Αθήναι τιμιωτάτη πόλις!<br />
&nbsp;&nbsp;&nbsp;&nbsp;&nbsp;&nbsp;&nbsp;Σοφοκλής<br /></p>

<p>Θα τραγουδήσω τη θεά του κόσμου τη μεγάλη,<br />
Την παρθενιά, την προκοπή, τη γνώσι, τη σοφία·<br />
'Σ τα χώματά σου τα ιερά, θεοχτισμένη Αθήνα,<br />
Τέτοιο τραγούδι αιώνια ταιριάζει να γροικιέται.<br />
Θα τραγουδήσω τη θεά του κόσμου τη μεγάλη<br />
Και το δικό σου τ' όνομα μαζή με το δικό της<br />
Θα πλέξω 'ς το τραγούδι μου ζευγαρωμένο, χώρα<br />
Που βγήκες απ' τα χέρια της κ' είσαι του νου της λάμψι.<br />
Αέρα γαλανόφτερε και μοσχοβολισμένε<br />
Οπ' αγκαλιάζεις πατρικά την γην αυτήν και κάνεις<br />
Ολόλαμπραις ταις 'μέραις μας κι' αχνόξανθαις ταις νύχταις,<br />
Πάρε και το τραγούδι μου και λάμπρυνε κ' εκείνο<br />
Και σκόρπισέ το σε βουνά, και δάση, κι' ακρογιάλια.<br />
Κάμποι, απ' την άφθαρτην εληά λευκοπρασινισμένοι,<br />
Ταπεινοί βράχοι που καιρούς θυμίζετ' ακουσμένους,<br />
Δεχθήτε το λαχταριστό κι' ακούστε το με πόνο,<br />
Κι' αντιλαλείτε το σκοπό, κρατάτε μου το ίσο<br />
Απ' ταις οχθιαίς κι' απ' ταις σπηλιαίς, καλόβουλαις νεράιδες.</p>

<p>Και δος μου δύναμι, θεά, και καλοτύχισέ με,<br />
Κι' άλλα τραγούδια έχω για σε, πάντα για σε τραγούδια.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Α'.</p>

<p>'Σ τον αγιασμένον Όλυμπον πώχει κορφαίς περίσσιαις<br />
Και πώχει αιώνια ξαστεριά κι' απείραχτη γαλήνη,<br />
Ποτέ δε φανερώθηκε τέτοιο μεγάλο θαύμα<br />
Ωσάν το θαύμα πώλαμψε 'μπρός 'ς των θεών τα μάτια<br />
Την ώρα που γεννήθηκεν η Αθηνά η παρθένα.<br />
Εκεί που πρωτανέβηκε 'ς του θρόνου του τα ύψη<br />
Ο Ζευς, καινούριος νικητής και βασιλιάς του κόσμου,<br />
Όλυμπε, δεν ετράνταξες και δεν εσείσθης τόσο.<br />
Κ' εκεί που πρωτοπέταξεν ίσια 'ψηλά 'ς εσένα<br />
Μέσ' 'ς των ερώτων τα φτερά απ' τα νερά της Κύπρου<br />
Της εμορφιάς βασίλισσα η γελαστή Αφροδίτη,<br />
Εσύ δεν αναγάλλιασες, και θάμπωμα δε σ' ηύρε<br />
'Σαν τότε που τινάχθηκε γεμάτη, αρματωμένη<br />
η μεγαλόκαρδη θεά μέσ' απ' το θείο κεφάλι,<br />
'Σαν την κατάλευκη αστραπή μέσ' απ' το μαύρο νέφος.<br />
Παίζει γοργά 'ς το χέρι της το δυνατό κοντάρι,<br />
Γροικιέται σαν τρομαχτική βροντή τ' ανάκρασμά της<br />
Απ' τ' άστρα τα χαρούμενα ως τον θλιμμένον Άδη <br />
Και τρέμουν γύρω τα βουνά απ' την κορφή ως τη ρίζα,<br />
Κι' ανατριχιάζ' η μάνα η Γη και της περνά απ' το νου της<br />
Πως πήρε ο Ζεύς απόφασι τον κόσμο να χαλάση.<br />
Η θάλασσ' αντρειεύεται, φουσκώνει, ξεχειλίζει,<br />
'Σα' να ζητά με μιας 'ψηλά 'ς τον Όλυμπο να φτάση<br />
Κι' από σιμά την νιόφερτη θεά να καμαρώση,<br />
Και 'ς τα βαθειά, 'ς τ' ανήσυχα, 'ς τα γαλανά της 'μάτια<br />
Νοιώθει την ίδια της ορμή πιο θεριεμένη ακόμα.<br />
Ο Ήλιος τα 'σταμάτησε κοντά να βασιλέψη<br />
Τάλογα τανυπόταχτα για να τη χαιρετήση.<br />
Και των πολέμων ο θεός ξαφνίζεται που βλέπει<br />
Τη θεϊκή της παρθενιά πιο δυνατή από 'κείνον.<br />
'Σ' την πλάσι την απέραντι ποτέ του δεν ξανοίχθη<br />
Ο φωτισμένος Όλυμπος έτσι λαμπρός 'σαν τότε.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Β'</p>

<p>Κι' ο Αδης ο αμίλητος ζηλεύει που την βλέπει<br />
Και μέσ' 'ς τα μαύρα Τάρταρα γοργά γεννοβολάει<br />
Κι' από τα Τάρταρα γοργά 'ς τον κόσμο ξεπετάει<br />
Τους Γίγαντες, κακά στοιχειά, τον κόσμο ν' αφανίσουν<br />
Νυχτώνει χώρα ολόκληρη του καθενός ο ίσκιος<br />
Και τα θεόρατα βουνά 'μοιάζουν παιδάκια εμπρός των.<br />
Έχουν κεφάλια αμέτρητα κ' εκατοστάδες χέρια,<br />
Κι' όταν τα μύρια στόματα τανοίγουν και μουγκρίζουν,<br />
Θαρρείς χιλιάδες δράκοντες, ταύροι, λιοντάρια, λύκοι,<br />
Με μύριες κράζουνε φωναίς και μια φοβέρ' αφίνουν.<br />
Ποτέ τους δεν εσκόρπισαν 'ς το νεύμα του θεού τους<br />
Μέσ' 'ς τον βαθύν ωκεανό τέτοια φουρτούνα οι Άνεμοι<br />
Σαν τέτοιο μαύρο σίφωνα, 'σαν τέτοια ανεμοζάλη.<br />
Και τα θεριά κουρνιάζουνε δειλά σαν περιστέρια,<br />
Κερώνουν απ' τον τρόμο τους η άδολαις Νεράιδες·<br />
'Σα 'να τα πάτησε βαρύ ποδάρι αντρειωμένου,<br />
Χορτάρια κι' άνθη γερνούνε ξερά· και τάστρα ακόμα<br />
Μισοσβυσμένα λαχταρούν 'σα' λύχνοι δίχως λάδι.<br />
Σεισμός ξεσπάει, τα πέλαγα χωρίζονται και φεύγουν,<br />
Άβυσσοι ανοίγονται, στεριαίς πετιούνται φλογισμέναις,<br />
Κι' ολόκληρ' η ζωή, φωτιά, νερό και γη κι' αέρας,<br />
Ίσα με τότε χωριστά, σοφά συγυρισμένα<br />
Από τα χέρια των θεών 'ς τον τόπο του καθένα,<br />
Πάλι ανταμώνονται μαζή και τυφλωμένα σμίγουν,<br />
Πάλι το χάος άπλαστο κι' απάντεχο προβάλλει!<br />
Όση λαμπράδα η Αθηνά σκορπά 'ψηλά 'ς τα ουράνια<br />
Τόση μαυρίλα οι Γίγαντες βαθειά 'ς την κτίσι απλώνουν.<br />
'Σ' τον Όλυμπο με μάνητα τα μάτια τους υφαίνουν<br />
Και λυσσασμένοι χύνονται να φτάσουν 'ς την κορφή του.<br />
Θαρρείς η Νύχτα βάλθηκε να σβύση την Ημέρα!<br />
Τάμετρα πλήθη των θεών και του Ολύμπου ακόμα<br />
Νοιώθουν για πρώτη και 'στερνή φορά τον κρύο Φόβο.<br />
Κι' όση ζωή κι' αν έμεινε, βαθειά, σκιαχτά κρυμμένη<br />
Κρατάει κάθε ανάσασμα να ιδή τι θ' απογένη.<br />
Κουνιέται ο μέγας Όλυμπος 'σα' δέντρο καρπισμένο<br />
Που για να ρίξη  τον κορπό το σειούν απ' τον κορμό του.<br />
Και 'σαν αυτούς που θέλουνε κάτι ψηλά να φτάσουν<br />
Και παίρνουν και σωριάζουνε πέτραις τη μια 'ς την άλλη,<br />
Έτσι κ'οι Γίγαντες βουνά 'ς τα χέρια τους αδράχνουν,<br />
Το ένα 'ς τ' άλλο ορμητικά σωριάζουν, απιθώνουν,<br />
Άσωστη σκάλα, αλύγιστη, πρωτακουσμένη σκάλα<br />
Για ν' ανεβούν 'ς τον Όλυμπον, οπώχει τη Ροδώπη,<br />
Τον Πίνδο και το Πήλιον για κάθε σκαλοπάτι.<br />
Του κάκου ο Παντοδύναμος ταστροπελέκια ρίχνει<br />
Και ντύνονται οι αθάνατοι για να τους πολεμήσουν<br />
Μ' όλην των την αρματωσιά και μ' όλη των τη δόξα.<br />
'Σαν το χαλάζ' οι κεραυνοί πέφτουν, ξεσπούν· κ' εκείνοι<br />
Χυμάνε φοβερώτεροι 'ς των κεραυνών τη λάμψι!</p>

<p>Ευγενικοί και δίκαιοι θεοί, χαραίς του κόσμου,<br />
Φέρτε βοήθεια 'ς τους πιστούς, σώστε τη μαύρη πλάσι.<br />
Κι' αν πάη ο μέγας Όλυμπος, κι' αν τον πατήση ο Άδης,<br />
Η ροδοδάχτυλη αυγή δε θα γλυκοχαράζη,<br />
Η 'μέρα δε θα χύνεται χρυσάφι αναλυωμένο,<br />
Τα δειλινά λυπητερά δε θα χαμογελούνε,<br />
Η νύχτα το πολύαστρο στεφάνι της θα χάση,<br />
Δε θάχουμε την άνοιξι με τα χελιδονάκια,<br />
Ούτε τα καλοκαίρια μας με τα ξανθά τα στάχυα,<br />
Θα φύγη το φθινόπωρο το καρποστολισμένο,<br />
Δε θα μας σμίγουν 'ς τη φωτιά τα χιόνια του χειμώνα,<br />
Θα σκάση έξαφνα η ζωή 'σαν κύμα 'ς τ' ακρογιάλι,<br />
Κι' ο άνθρωπος μέσ' 'ς τ' άσωστο και πύρινο σκοτάδι<br />
'Σάν άστρο διαβατάρικο θα κυλιστή, θα σβύση,<br />
Και νιάτα και γεράματα και βάσανα κι' αγάπαις<br />
Μ' ένα βαθύ ααστεναγμόν όλα μαζί θα πάνε . . .</p>

<p>
<br />
Αλλ' όπου ο Παντοδύναμος το θρόνο του έχει στήσει<br />
Του κάκου τρίζουνε σεισμοί και χύνονται φοβέραις.<br />
Τα διαμαντένια, ουράνια κι' απάτητα παλάτια<br />
Δεν τα πατούν κ' οι Γίγαντες, κι' ας φτάνουν ως ταστέρια.<br />
Κι' από ταστέρια είν' η κορφή του Ολύμπου πιο ψηλότερη.<br />
Ευγενικοί και δίκαιοι θεοί, χαραίς του κόσμου,<br />
Βοηθήστ' εσείς τον Όλυμπο, σώστε τη μαύρη πλάσι!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Γ'.</p>

<p>Τότ' επετάχτηκες, Θεά παντοτεινή της νίκης!<br />
Δεν είσ' εσύ κακό στοιχειό, χέρια εκατό δεν έχεις,<br />
Έχεις τρισεύγενη θωριά κ' είσαι θεά παρθένα,<br />
Κ' η όψι σου είναι φοβερή 'ς την αδικία μόνο.<br />
'Σα' θάλασσα της χειμωνιάς τα μάτια σου αν σαλεύουν,<br />
Κι' αν η φωνή σου ακούγεται 'σα' χαλασμός του κόσμου, <br />
Χίλιων γιγάντων δύναμι κι' αν κρύβ' η δύναμί σου,<br />
Έτσι μεγάλη, δυνατή, κι' ανίκητη σε κάνει<br />
η μεγαλόχαρη αρετή, μονάκριβη εμορφιά σου,<br />
Συ τους ανίκητους νικάς, τους Γίγαντες συντρίβεις.<br />
Ό,τι δεν κάνει ο κεραυνός, η λόγχη σου το κάνει,<br />
Κ' οι χτύποι της ξαφνίζουνε τον παγωμένον Άδη.<br />
Χτυπάς, γκρεμίζεις, τιμωρείς, μνήματ' ανοίς, τους θάφτεις.<br />
Το κάθε μνήμ' ανθρωπινή ματιά δε' σώνει να 'βρη<br />
'Σε ποια μεριά 'χει την αρχή κ' ίσα με πού τελειώνει.<br />
Κ' έχει βουνό από 'πάνω του σημάδι το καθένα.<br />
Ανοίγονται τα Τάρταρα να τους δεχθούν και πάλι,<br />
Και πιο ασχημότεροι γυρνούν 'ς του Άδου την αγκάλη.<br />
Εγλύτωσεν ο Όλυμπος κ' ελευθερώθη ο κόσμος,<br />
'Σ' το μέτωπό του η ξαστεριά λευκή ξανασκορπιέται,<br />
Ο ουρανός περήφανος ξεφανερώνει τάστρα,<br />
Η μάνα η Γη τα σπλάγχνα της τ' ανοίγει 'ς τα παιδιά της,<br />
Και συγυρίζεται η ζωή, κ' ένα τραγούδι ολούθε<br />
Σκορπιέται: Δόξα, δόξα σοι, θεά παλληκαρίσια!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Δ'.</p>

<p>Όμως ο μέγας Όλυμπος είναι στενός για σένα!<br />
Των ουρανών η ατέλειωτη γαλήνη σε βαραίνει,<br />
Δε' σου χορταίνει την ευχή το νέκταρ, η αμβροσία.<br />
Για σέναν' άξιος Όλυμπος ο κόσμος όλος είνε,<br />
Καταφρονείς την άπονη χαρά που στεφανώνει<br />
'Σ' ταμόλυντα 'ψηλώματα θεούς μακαρισμένους.<br />
Για σένα τ' ωραιότερο κι' απ' όλα τα στεφάνια<br />
Είνε του κόπου ο ίδρωτας 'ς το μέτωπο τ' ανθρώπου .<br />
Απ' τον μεγάλον Όλυμπον πετάς και ξεμακραίνεις,<br />
Διαβαίνεις πέλαγα, στεριαίς, και δρασκελίζεις όρη.<br />
Κι' όπου διαβαίνεις και περνάς της γης την όψι αλλάζεις,<br />
Και δυναμώνεις τη ζωή, τον κόσμο μεγαλώνεις·<br />
Φωτίζει ο ήλιος ταις ματιαίς κι' εσύ το νου φωτίζεις.<br />
Πότε 'ς την νίκην οδηγείς το βήμα του λεβέντη,<br />
Και πότε απείραχτη φυλάς την παρθενιά της κόρης.<br />
Σπρώχνεις τα χέρι' ακούραστα 'ς της προκοπής τα έργα,<br />
Και κάνεις άξιο το κορμί και την καρδιά ημερεύεις.<br />
'Σ' τους αντρειωμένους δείχνεσαι κι' ακόμα πιο αντρειεύουν<br />
Και κίνδυνος απάντεχος όταν τους φοβερίζη,<br />
Μέσα σε σύννεφο χρυσό τους κρύβεις, τους γλυτώνεις.<br />
Με το βαρύ του ρόπαλον ο Ηρακλής χτυπάει,<br />
Και του το σημαδεύεις Συ το κάθε χτύπημά του.<br />
Εσύ 'ς τον Άργο δύναμι φυσάς να μαστορέψη<br />
Το πλοίο το πρωτοτάξειδο που σχίζοντας το κύμα<br />
Κάνει 'ς τ' αδούλωτο στοιχειό τον άνθρωπο αφέντη.<br />
Εσύ τον νου φανέρωσες του κόσμου κυβερνήτη<br />
Κι' απάνου 'ς την πλατειά στεριά και 'ς τα βαθειά πελάγη.<br />
Και τίνος τα καμώματα ταστόχαστα δεν παύεις;<br />
Και ποιον απ' τον παράλογο το δρόμο δεν ξεκόβεις;<br />
'Σ' τα ύψη, τ' ανυπόταχτο πέταγμα του Πηγάσου<br />
Με χαλινάρι ολόχρυσο το συγκρατάς, το 'σιάζεις,<br />
Και κάτου, απ' τα ξανθά μαλλιά τραβάς τον Αχιλλέα<br />
Μέσ' 'ς των Ελλήνων το στρατό, 'ς τους κάμπους της Τρωάδος<br />
Έτοιμον μ' άδικο σπαθί το δίκηο του να πάρη.<br />
Ντύνεις με της υπομονής τ' ατσάλι που βαστάει<br />
Των γυναικών ταις τρυφεραίς καρδιαίς οπ' αγαπούνε,<br />
'Σε κάθε κόρην άπειρη που τρέμει 'σαν πουλάκι<br />
Χαρίζεις γνώσι κι' αφοβιά, και κάνεις Πηνελόπη<br />
Κάθε γυναίκα, Ναυσικά κάθε παρθένα κάνεις!</p>

<p>
<br />
Απ' άκρη 'ς άκρη σε βουνά και κάμπους κι' ακρογάλια,<br />
Στην ήμερη πατρίδα μου, 'ς την ξακουστήν Ελλάδα,<br />
Κι' απ' τα νερά του Αξιού ως του Μαλέα τα βράχια<br />
Κι' απ' το γαλάζιο Ιόνιον 'ς το ζαφειρένιο Αιγαίον<br />
Κι' απ' την καμμένην Αφρική και πέρα ως τη Σκυθία,<br />
Όπου το πόδι σου πατάς και τη ματιά σου ρίχνεις,<br />
η πλάσις όπου βρίσκεται στα πρώτα της τα νιάτα,<br />
Και λες δεν έχει κούρασι, γεράματα δεν έχει<br />
Κι' όλο γεννάει θεόμορφα παιδιά γιγαντεμένα,<br />
Κάνει τους άντρες ήρωες, πεντάμορφαις ταις κόραις,<br />
Με καλοκαίρια ολόδροσα, και ολόγλυκους χειμώνες,<br />
Απλώνεται πιο λαμπερή, φαντάζει πιο μεγάλη.<br />
Και 'ς των ανθρώπων ταις καρδιαίς βαθειά ριζώνεις, θρέφεις<br />
Μαζή το πόθο της δουλειάς, τον πόνο της πατρίδος·<br />
Δόξα σοι, δόξ', αθάνατη κυρά παλληκαρίσια!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Ε'.</p>

<p>Των τραγουδιών οι αντίλαλοι κ' οι βρόντοι των αρμάτων<br />
Ζευγαρωμένοι ακούγονται μεσ' 'ς το γοργό σου διάβα.<br />
Περνάς· τα κάστρα τα 'ψηλά τα σιδεροχτισμένα<br />
Σωριάζονται, συντρίβονται 'σα' να ήτανε γυαλένια,<br />
Αν έτυχε και τάχτισαν τα χέρια των αδίκων.<br />
Περνάς, και χώραις ταπειναίς, ξαρμάτωταις, μονάχαις,<br />
Θεριεύουν κ' είν' ανίκηταις, φτάνει το δίκηο νάχουν·<br />
Απλώνεις την ασπίδα σου και ταις αποσκεπάζεις.<br />
Κ' ενώ κρατείς φαρμακερό κι' αλάθευτο κοντάρι,<br />
Κ' ενώ προστάζεις δούλους σου το Θάνατο, το Φόβο,<br />
Έχεις πιστή συντρόφισσα την πλουτοδότρα Ειρήνη,<br />
Κ' η Νίκη εσέν' ακολουθεί με τη Δικαιοσύνη.<br />
Περνάς· συνάζοντ' οι λαοί 'ς τα καρπερά χωράφια<br />
Κ' οι βασιλιάδες κάθονται 'ς τη μέση 'σαν πατέρες,<br />
Και διαλαλούνε οι κήρυκες κι' ακούνε τη φωνή τους<br />
Πεζοί και καβαλλάρηδες και βγαίνουν και παλεύουν,<br />
Κ' οι νικηταί περήφανα φορούνε και τους φτάνουν<br />
Τίμια στεφάνι' απ' τα κλαριά της δάφνης και της λεύκης·<br />
Κ' οι μεγαλόφωνοι ποιηταί γεμάτοι από το φως σου<br />
'Στη λύρα την εφτάχορδη τη νίκη τους παινεύουν.<br />
Τα βώδια τα δουλευτικά της γης τα σπλάγχνα οργώνουν<br />
Κι' ακολουθεί κατάκοπος ο ζευγολάτης· όμως<br />
Μιαν ακριβή ενθύμησι τον κόπο του αλαφρώνει·<br />
Τον καρτερά η γυναίκα του 'ς την πόρτα του σπιτιού του<br />
Να τον δροσίση με κρασί το βράδυ όταν γυρίση.<br />
Παρέκει γάμοι γίνονται κι' αντιλαλούν φλογέραις,</p>

<p>Και πάν εμπρός οι νιόνυφοι και πίσω οι συμπεθέροι.<br />
'Σ' ταμπέλια πλούσια κρέμουνται τα κόκκινα σταφύλια,<br />
Τρυγούν με χάρι νιοι και νιαις με τα πλεχτά καλάθια,<br />
Κι' όταν τελειώνη ο τρυγητός, χοροί, χαραίς αρχίζουν,<br />
Και λιγερόφωνο παιδί πικρό τραγούδι λέει,<br />
Λέει το τραγούδι το παληό του νιου που πήρε ο Χάρος<br />
'Σα' δροσερό τριαντάφυλλο 'ς του τρυγητού το κάμμα.<br />
Περνάς, κι' ανθρωπινώτερο τον άνθρωπο τον κάνεις,<br />
'Σαν αστραπή, 'σαν άνεμος παντού ταράζεις, λάμπεις,<br />
Τάστρα το φως σου εζήλεψαν κ'οι αϊτοί το πέταγμά σου.</p>

<p>
<br />
Και μόνο 'σαν αγνάντευες 'ς τον διάφανον αέρα<br />
Τη χώρα τη διθάλασση που την φυλάν' 'ς τη μέση<br />
Από την μιαν ο Υμηττός και ο Πάρνης απ' την άλλη,<br />
'Σαν αδερφή μονάκριβη δυο αντρειωμέν' αδέρφια,<br />
Οπώχει χάρες κ' εμορφιαίς, αλλά της λείπει ακόμα<br />
Τ' αρμονικό σου τ' όνομα κ' η σκέπη σου κ' η δόξα,<br />
Τότε μονάχα στάθηκες, χαμήλωσες, κατέβης<br />
Εδώ 'ς την μεγαλόπετρην Ακρόπολιν επάνω<br />
Καθώς τρανή βασίλισσα 'ς το θρόνο το 'δικό της.<br />
Παλάτι σου είν' ο Όλυμπος, κ' είν' η Ελλάς ναός σου,<br />
Και του ναού σου ο πιο λαμπρός βωμός είν' η Αθήνα!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;ΣΤ'.</p>

<p>Αθήνα! χρυσοστέφανη και τιμημένη χώρα!<br />
Οι μεγαλόχαροι θεοί επάνω σου αγρυπνούνε<br />
Και φεύγουν απ' τον Όλυμπο για να ξεκουρασθούνε<br />
'Σ' τη γη σου τη βραχόσπαρτη. Γιατ' εδώ πέρα βρίσκουν<br />
Πώς πιο πολύ με τους θεούς ο άνθρωπος ταιριάζει.<br />
Γιατ' εδώ πέρα η προσευχή πιο 'γκαρδιακή ανεβαίνει,<br />
Ακούεται γλυκύτερη των ποιητών η λύρα,<br />
Και το καθάριο το νερό και το ξανθό το μέλι<br />
Και το χιλιάκριβο πιοτό που διώχνει ταις φροντίδες<br />
Προσφέρονται μ' αγνότερη ψυχή 'ς τους αθανάτους,<br />
Και ταις εικόναις των θεών σκαλίζουν οι τεχνίταις<br />
Πλέον πιστά κι' αληθινά 'ς το μάρμαρον επάνω<br />
Όπου κρατάει ανάλλαγη τη φωτερή του ασπράδα.<br />
Εδώ βροντά κι' αστράφτει ο Ζεύς και τους κακούς παιδεύει,<br />
Ταγαπημέν' αντρόγυνα καλοτυχίζεις, Ήρα,<br />
Κι' ο μεγαλότοξος θεός, ο Ήλιος ο Απόλλων,<br />
Εδώ ταις έμορφαις πλανά μέσ' 'ς ταις σπηληαίς και πλάθει<br />
Από θνηταίς βασίλισσαις ισόθεους βασιλιάδες.<br />
Εδώ κι' ο Έρως τα φτερά διπλώνει και φωλιάζει,<br />
Και δεν πεθαίνει ο μέγας Παν, και πλούσια σκορπάνε<br />
Τα στάχυα της η Δήμητρα, τα ρόδα η Αφροδίτη.<br />
Κι' ο γλυκομίλητος Ερμής άγρυπνος παραστέκει<br />
Και κάνει άξιο το κορμί 'ς το πάλεμμα, 'ς το δρόμο,<br />
Κ' η Ώραις φτάνουν πιο γοργαίς κ' αι Χάριτες πιο νέαις,<br />
Και μέσα 'ς τον δροσόβολο και καθαρόν αέρα<br />
Στήνουν ασύγκριτους χορούς του Παρνασσού η παρθέναις.<br />
Τρέχει, μουγκρίζει ο Κηφισσός, ταύρος αγριεμμένος·<br />
Χίλιαις βρυσούλαις απ' αυτόν 'σαν κόραις του δροσάταις<br />
Χύνονται μέσ' 'ς τη λαγκαδιά, σκορπίζονται 'ς τον κάμπο,<br />
Και χίλια λούλουδ' από της γης ξεθάφτουνε τα σπλάγχνα.<br />
Κ' εδώ γυμνά αστεφάνωτα ποτέ δεν απομένουν<br />
Ούτε οι βωμοί, ούτε ταγνά κεφάλια των παρθένων.<br />
Ανθίζουν η τριανταφυλλιαίς, γελούν η ανεμώναις,<br />
Κ' είν' η βιολέτταις άσωσταις, περήφανα τα κρίνα,<br />
Και ο δροσερός υάκινθος κι' ο νάρκισσος κρατούνε<br />
Την πρώτη ανθρωπινή ζωή μέσ' 'ς τα χλωρά των φύλλα,<br />
Σαλεύουν δροσοστάλακτα και λες πως κρυφοκλαίνε.<br />
Της νύχτας η φρικταίς θεαίς, του ενόχου βασανίστραις,<br />
Με τα φειδίσια των μαλλιά, τα χάλκινα τα πόδια,<br />
Εδώ 'χουν δάση απάτητα και μυριοκαρπισμένα<br />
Που δεν τα δέρνει ο βορειάς κι' ο ήλιος δεν τα καίει,<br />
Που βήμ' ανθρωπινό ποτέ δεν τάχει σημαδέψει,<br />
Όπου λαλίτσ' ανθρωπινή ποτέ της δεν ακούσθη,<br />
Και μόνο αθώα, φιλέρημα πικρολαλούν τ' αηδόνια.</p>

<p>
<br />
Εδώ είν' όλα ευγενικά και θεϊκά πλασμένα!<br />
Πέρα γυαλίζ' η θάλασσα κ' είν' απλωτή 'σαν κάμπος,<br />
Κ' εδώ είν' η γη καμαρωτή 'σαν κυματούσα θάλασσα.<br />
Εδώ κανείς ίσκιος βαρύς δεν κάθεται 'ς τα μάτια,<br />
Εδώ ψηλώματ' άφταστα, περίσσιαις πρασινάδες<br />
Δεν κρύβουν σε καμμιά μεριά τη γη, δεν τη χαλούνε,<br />
Απλά, σεμνά, προσεκτικά γραφτή με το κοντύλι.<br />
Κι' ολόβαθος ο ουρανός και πλουμιστός τα βράδια<br />
Πάντα 'ς τα μάτια είνε μπροστά που πάντα τον ζητάνε.<br />
Ω εμορφάδ' αρχοντική και μυστικά χυμένη<br />
Που δε θαμπώνεις τη ματιά, που την ψυχή φτερώνεις!<br />
η Αρμονία, της Χρυσής Παφίας θυγατέρα,<br />
η Αρμονία η ξανθή γεννήθηκ' εδώ πέρα!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Ζ'.</p>

<p>'Σ' την αγιασμένη Ακρόπολι στέκεις, θεά, κι' αράζεις.<br />
Τόπο σου κάνουν οι θεοί, δειλά παραμερίζουν.<br />
Όμοια την ώρα που ψηλά κι' αργά 'ς τα ουράνια πλάτια<br />
Προβάλλει ασημοπρόσωπη βασίλισσα η Σελήνη,<br />
Μακρύνονται μ' ευλάβεια και χάνονται ταστέρια.<br />
Τόπο σου κάνουν οι θεοί, σκιαχτά παραμερίζουν,<br />
Γιατί ξανοίγουν πως κρυφά, σφιχτά μια λάμψι δένει<br />
Την εμορφιά της γης αυτής με τη δική σου χάρι.<br />
Κ' η Ακρόπολις αγνώριστη, γυμνή, παρθέν' ακόμα,<br />
Ακόμ' αστόλιστη κι' απλή με τους φτωχούς βωμούς της<br />
Φαίνετ' αμέτρηταις φοραίς ψηλότερη 'ς τα μάτια<br />
Απ' τη στιγμή που πρόβαλες απάνου 'ς την κορφή της.<br />
Απάνου 'ς την Ακρόπολι το ξαγναντεύουν όλοι<br />
Έξαφν' απάντεχα τρανό και φωτερό περίσσια<br />
Το μυστικό το σύννεφο που κρύβει και δεν κρύβει<br />
'Σ' το διαμαντένιο δίχτυ του τη θεϊκή θωριά σου.<br />
Κι' απ' τον μεγάλο βασιλιά κι' ως το στερνό το δούλο<br />
Αθέλητα μαζώνονται και κατά 'κείνο τρέχουν.<br />
Μια δύναμις ανίκητη τα πόδια τους φτερώνει.<br />
Έτσι όταν μπαίνουν 'ς τα νερά των μαγικών Σειρήνων<br />
Που απλώνοντ' ολογάλανα, βαθειά αποκοιμισμένα,<br />
Γλυστρούν ολόισα 'ς το νησί ταδύνατα καράβια,<br />
Και δεν ακούνε το κουπί και χάνονται 'ς τη ξέρα.<br />
Εσύ δε σβύνεις τη ζωή, εσύ ζωαίς χαρίζεις<br />
Κι' απ' τα παραστρατίσματα τον άνθρωπο γλυτώνεις.<br />
Δεν έχουν φως για να σε ιδούν καθάρια μάτια ανθρώπων,<br />
Αλλ' η θεοφοβούμεναις καρδιαίς γοργοχτυπούνε<br />
'Σαν κάτι μέσα τους γλυκά να κρυφοψυθυρίζη<br />
Πως ήρθεν ο αγνώριστος θεός που καρτερούνε,<br />
Ο λυτρωτής, ο δίκαιος, ο αταίριαστος, ο ένας<br />
Μέσα 'ς των άλλων των θεών τα ευλογημένα πλήθη<br />
Που θαγκαλιάση αυτή τη γη και θα τη μεγαλώση<br />
Με τ' όνομα, τη χάρι του, και μ' όλη του τη δόξα!<br />
[[Εκείνος]], που δεν έμαθε κανένας πώς τον λένε,<br />
Που τον αποζητούν καιροί, γεννιαίς τον λαχταρούνε,<br />
Κι' απ' ταις μητέραις τα παιδιά κληρονομιά τον παίρνουν,<br />
Κ' οι γέροι κλειούν τα μάτια τους με τη γλυκειά του ελπίδα. . .</p>

<p>
Δεν έχουν φως για να σε ιδούν καθάρια μάτια ανθρώπων,<br />
Όμως αφίνεις μια φωνή κι' ακούνε τη φωνή σου.<br />
Απ' την πανάρχαια στιγμή που πρόβαλ' απ' τα βάθη<br />
Της αφρισμένης θάλασσας νιογέννητ' η Αθήνα,<br />
Κι' αγάλια αγάλια επλάστηκε και αγάλια εσυγυρίσθη<br />
Με τα πελεκητά βουνά και τους γραμμένους κάμπους,<br />
Τους κρυσταλλένιους ποταμούς, τον ζωντανόν αέρα,<br />
Με των θεών την εμορφιά και με το φως του Ολύμπου,<br />
Τέτοια φωνή δε μάγεψε ποτέ τους Αθηναίους!</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Η'.</p>

<p>«Χαρά 'ς εσέ χώρα λευκή και χώρα ευτυχισμένη!<br />
Καμμιά μεριά 'ς όλη τη γη, καμμιά 'ς την οικουμένη<br />
Δεν ηύρε τέτοιο φυλαχτό 'σαν το δικό μου μάτι.<br />
Απ' άλλαις χώραις πέρασα γοργά γοργά τρεχάτη,<br />
Και μ' είδαν της Ελλάδος μου ταγαπημένα μέρη<br />
Σαν άνεμο και σαν αϊτό και σύννεφο κι' αστέρι.<br />
Όμως 'ς εσέ το θρόνο μου αιώνια θεμελιώνω,<br />
Και ρίζωσ' η αγάπη μου 'ς τα χώματά σου μόνο,<br />
'Σαν το βαρύ Λυκαβηττό που ξαφνικά μια μέρα<br />
Εκύλισ' απ' τα χέρια μου και ρίζωσ' εδώ πέρα.</p>

<p>
Μέσ' 'ς τη χαρούμενη ζωή που σε περικυκλώνει,<br />
Μέσα 'ς αυτήν παντοτεινή τη δύναμί μου κρύβω,<br />
Όπως θα κρύψουν 'ς ταις μυρτιαίς μια μέρα τα σπαθιά τους<br />
Δυο παλληκάρια αθάνατα για να σε 'λευθερώσουν.<br />
'Σ' του λουλουδένιου σου Υμηττού τα δροσισμένα πλάγια<br />
Τ' αγνό το μέλ' η μέλισσαις ακούραστα δουλεύουν,<br />
Όσο που νάρθη μια στιγμή το δρόμο να ταις δείξω<br />
Να παν να τ' απιθώσουνε 'ς του Πλάτωνος τα χείλη.<br />
Προς της Πεντέλης την κορφή τα μάτια των γυρνώντας<br />
Της Τέχνης το μυστήριο θα παίρνουν οι τεχνίταις.<br />
'Σ' τα μάρμαρά της κρύβεται της εμορφιάς ο κόσμος!<br />
Θε να 'βγη από τα βάθη της ο Παρθενών μια 'μέρα<br />
Καθώς από την σκοτεινιά την άπλαστη του Χάους,<br />
Θεός μ' ολόχρυσα φτερά γίγαντας 'βγήκε ο Έρως!</p>

<p>
Δικός σου είν' ο πολύκαρπος της Ελευσίνος κάμπος,<br />
Κι' ο Πάρνης με τα έλατα και τ' άγρια τα θηρία,<br />
Κ' η άκρ' η αφροστέφανη του γαλανού Φαλήρου.<br />
Δικός σου είν' ο λευκόφτερος κι' ο γαλανός αέρας<br />
Που σου φυλάγει αμάραντη και δροσερή τη νιότη,<br />
Κ' ίσα 'ς εμέ γοργά το νου του καθενός υψώνει.<br />
Δική σου είν' η θάλασσα που θα την αυλακώνουν<br />
Μια μέρα τα καράβια σου τα κοσμοξακουσμένα<br />
Και θα σκορπούν 'ς άλλαις μεριαίς και χώραις τόνομά σου<br />
Και τρόμος θα είνε 'ς τους εχθρούς και ζήλια 'ς ταις Νεράιδες!<br />
Κ' είνε δική σου ετούτ' η γη όπου γεννάει περίσσια<br />
Σύκα χλωρά, στάχυα ξανθά και κόκκινα σταφύλια.<br />
Ξέρω μεριαίς οπού οι καρποί χλωρότεροι φυτρώνουν,<br />
Μα εσ' είσαι η πλουσιώτερη, γιατί καμμιά δεν έχει<br />
'Σαν τους δικούς σου τους καρπούς: Εσάς, ω Αθηναίοι!<br />
Σας δίνει η Δήμητρα γλυκειά του κάμπου την αγάπη,<br />
Κ' εγώ σας δίνω την βαθειάν αγάπη της πατρίδος·<br />
Άσβυστη, αγνή, πρωτάκουστη αγάπη της πατρίδος,<br />
Άνθος του δέντρου του ιερού που εδώ φυτρώνει πρώτα!<br />
Γι' αυτήν μια 'μέρα κι' ο Θησεύς, λεβέντης βασιλιάς σας,<br />
Θ' αφίση κάθε ανάπαυσι και κάθε μεγαλείο,<br />
Και θα διαλέξη δρόμο του τον δρόμον όπου φέρνει<br />
Ίσα 'ς τ' αχόρταγο θηριό της μακρυσμένης Κρήτης.<br />
Γι' αυτήν ο Κόδρος την πλατειά βασιλική χλαμύδα<br />
Θα τήνε κάμη σάβανο να πέση να πεθάνη.<br />
Γι' αυτήν οι Αριστογείτονες αντρειεύονται και παίρνουν<br />
Ενός τυράννου τη ζωή και δίνουν τη δική τους.<br />
Γι' αυτήν γεννάει 'σαν κεραυνούς τους στίχους ο Αισχύλος,<br />
Γι' αυτήν πεθαίνει άκακα 'ς τη φυλακή ο Σωκράτης,<br />
Κι' απάνου κι' εις τον Όλυμπο φτερώνεται ο Φειδίας<br />
Και ξαγναντεύει τους θεούς και με το σκαλιστήρι<br />
Τους ξαναπλάθει ξάστερους και χρυσελεφαντένιους.<br />
Γι' αυτήν θα κάμουν θαύματα και νιαις και γέροι ακόμα.<br />
Γι' αυτήν οι νιοι θα ορκίζωνται παλληκαρίσιον όρκο<br />
Κοντάρια, ασπίδαις και σπαθιά ορμητικά κινώντας:<br />
Θα τα κρατώ τα όπλ' αυτά και δε θα τα 'ντροπιάσω<br />
Και μόνος και με συντροφιά κ' εδώ κι' όπου κι' αν λάχω.<br />
Θα πολεμήσω ακούραστα κ' αφρόντιστα θα πέσω<br />
Και την πατρίδα μια φορά μεγάλη θα την κάμω.<br />
Και τους δικαίους θ' αγαπώ και θα τιμώ τους νόμους,<br />
Θα κατατρέχω τον κακό, θα σφάζω τον προδότη,<br />
Κι' ανίσως ψέμματα 'μιλώ κολάστε με, θεοί μου!<br />
Κι' όταν με μάτι δολερό σε ξαγναντέψη ο Φθόνος<br />
Κι' η ακοίμητη Διχόνοια τα δόντι της σου τρίξη,<br />
Κι' όταν βρεθούνε στόματα κακό για σε να ειπούνε<br />
Και στοχασμοί που ν' αψηφούν τη φωτερή σου χάρι,<br />
Χαρά 'ς εσέ, χώρα λευκή και χώρα δοξασμένη,<br />
Κ' ήρθεν η ώρα η φοβερή ν' αστράψης, να βροντήσης,<br />
Και να θαμπώσης κάθε νου, να κλείσης κάθε στόμα,<br />
Και τους επίβουλους θεούς να διώξης ντροπιασμένους.<br />
Θ' ανάψω τρέλλα περισσή 'ς τα Περσικά κεφάλια,<br />
Θα φέρω ασκέρια αμέτρητα απ' της Ασίας τα βάθη,<br />
Με τα καράβια των εχθρών θα κρύψω τους γιαλούς σου,<br />
Και τότε το κοντάρι μου τρομακτικά κινώντας<br />
Και τότε την αστραφτερήν απλώνοντας ασπίδα,<br />
Θα πολεμήσω αδελφικά 'ς το πλάγι των παιδιών σου.<br />
Και θα περάσουν η γεννιαίς και θα διαβούν οι αιώνες.<br />
Και 'ς τα βαθειά σου τα νερά και 'ς τα ψηλά βουνά σου<br />
Θ' αντιλαλιέται η νίκη σου, και θα γροικιέται ακόμα<br />
Ο απελπισμένος ο δαρμός, το σκούξιμο του Ξέρξη,<br />
Για να τ' ακούν οι τύραννοι, να τρεμοκοκκαλιάζουν!»</p>

<p>
Είπες και ξάφνου εσώπασες· αλλ' όμως πέρα ως πέρα<br />
Και 'ς τα βουνά και 'σ ταις καρδιαίς αντιλαλούν ακόμα<br />
Τα λόγια σου προφητικά, μυστήριο γεμάτα.<br />
Ποτέ τανθρώπινα ταυτιά δεν είχανε γροικήσει<br />
Τέτοια βροντή που μέσα της να κλει τέτοι' αρμονία,<br />
Και σάλπισμα που να 'μιλή και να ξεφανερώνη<br />
Σε βάθη αγέννητου καιρού έναν καινούριο κόσμο.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Θ'.</p>

<p>Είπες και ξάφνου εσώπασες, και πάλι ξαναρχίζεις:</p>

<p>«Σου δίνω ακόμα χάρισμα πρωτάκουστο, μεγάλο.<br />
Το λευκοπράσινο δεντρί που αλλού δεν ξεφυτρώνει.<br />
Σημάδι αγνό 'ς το μέτωπο της σπλαγχνικής Ειρήνης,<br />
Γέρνει μπροστά του ανώφελα του Άρεως τα κοντάρια.<br />
Κανένα χέρι ανθρωπινό δεν το 'χει φυτεμμένο,<br />
Και δεν το γέννησεν η Γη 'σαν τα βλαστάρια τ' άλλα,<br />
Απ' την πνοή μου είνε πνοή και φως από το φως μου·<br />
Δεν το χτυπούν χιονόβολα, και δεν το καίνε λαύραις,<br />
Και τα πελέκια τα εχθρικά δε φτάνουν να το ρίξουν.<br />
Τέσσαρα μάτια επάνου του ακοίμητ' αγρυπνούνε,<br />
Τα μάτια του πονετικού Διός, και τα 'δικά μου.<br />
Ποια πίστι, ποιο αναγάλλιασμα, ποια ευτυχία, ποια νίκη<br />
Θ' απλώνεται 'ς την γην αυτή βαθειά θεμελιωμένη,<br />
Χωρίς να την κηρύττουνε και να τη φανερώνουν<br />
Της σεμνοπρόσωπης εληάς τα φύλλα τασημένια;<br />
Ποιο δέντρο απάνου 'ς τους βωμούς θα καίη και θ' αναιβάζη<br />
Γλυκύτερη την ευωδιά, τη φλόγα απ' τα σφαχτάρια,<br />
Άλλο απ' το δέντρο της εληάς το πολυτιμημένο;<br />
Και πού θα κάνη θαύματα η θεϊκή σου εικόνα,<br />
Παρά μονάχα σκαλιστή σε ξύλο εληάς απάνου;<br />
'Σταις πόρταις των καλότυχων σπιτιών όπου γεννιούνται<br />
Ταρσενικά παιδιά, χαραίς κ' ελπίδαις των γονέων,<br />
Σαν ποιο σημάδι θα ταις πη τέτοιαις χαραίς κ' ελπίδες<br />
Άλλο απ' την πράσινην εληά πλεγμένη σε στεφάνι;<br />
'Στα φύλλα της τα ιερά δε 'γγίζουν παρά μόνο<br />
Χέρια παρθένας άδολης, χέρια πιστής γυναίκας.<br />
Και 'σαν του φίλου τη ματιά που σας γλυκοκυττάζει<br />
Και το γλυκό χαμόγελο 'ς τα χείλη σας γεννάει,<br />
Την καλοσύνη θα γεννά μέσ' 'ς την καρδιά η θωριά της.<br />
Κ' εκεί που θ' αγωνίζωνται 'ς τους κάμπους της Ελλάδος<br />
Τα παλληκάρια τα καλά, δόξα, όνειρό τους θα 'χουν<br />
Τους ύμνους τους Πινδαρικούς και της εληάς τους κλάδους!</p>

<p>
Κι' αν έρθουν χρόνια δίσεχτα, καταραμένα χρόνια<br />
Κι' αγάλι' αγάλια αχάριστος ξεγελασμένος κόσμος<br />
Σε σβύση απ' τη λατρεία του κι' απ' την ενθύμισί του,<br />
Θα πέσης, θ' αποκοιμηθής βαθειά, δε θα πεθάνης.<br />
Γιατ' είν' αθάνατ' οι θεοί και Χάρο δε φοβούνται,<br />
Ξεχάνονται, δε χάνονται, την πλάσι πάντα ορίζουν,<br />
Κι' αν τους αρνιούντ' οι άνθρωποι, πάντα θυμούντ' εκείνοι.<br />
Όμοια θα να είσαι αθάνατη κ' εσύ 'σαν τους θεούς σου,<br />
Ω ερωμένη των θεών πολυαγαπημένη!<br />
Όταν της Μοίρας η βουλή που δεν ακούει κανένα,<br />
Που δεν τη σταματάει κανείς, έρθη καιρός να στρέξη,<br />
Και πατηθής κ' ερημωθής και μ' αρνηθής κ' εμένα,<br />
Εγώ κι' αθώρητη από σε κι' από τον κόσμον όλον,<br />
Πάντα σιμά σου θ' αγρυπνώ και θα σε παραστέκω.<br />
Τότε θε να γενής κ' εσύ 'σαν τα ποτάμια εκείνα,<br />
Όπου τα καταπίν' η γη, βαθειά τα καταχθόνια,<br />
Και τρέχουν τα μουρμουριστά κι' ολάργυρα νερά τους<br />
Κάτου απ' τον άμμο κι' απ' την γην άφαντα και κρυμμένα<br />
Ως που τελειώση ο δρόμος των και φθάσουν 'ς ένα τόπο<br />
Και πάλι 'βγουν 'ς τη λαγκαδιά, ξαναδειχθούν 'ς τον ήλιο<br />
Κι' ο ουρανός καθρεφτιστή 'ς το ρέμμα τους και πάλι.<br />
Χαρά 'ς εσέν' αθάνατη και δοξασμένη Αθήνα!<br />
Ωσάν την πάναγνην εληά όπου ποτέ δε ρίχνει<br />
Τα φύλλα τασημένια της χειμώνα καλοκαίρι,<br />
Και 'ς τους ελεύθερους καιρούς και 'ς της σκλαβιάς τα χρόνια<br />
η φωτισμένη Ακρόπολις θα 'χη τη δόξα αιώνια!»</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;Ι'.</p>

<p>Είπες, και το κοντάρι σου βαρειά χτυπάει το βράχο,<br />
Κι' ο βράχος σειέται, σχίζεται, μουγκρίζει 'σα' θηρίο.<br />
Κι' απ' την πλατειά τη σχισματιά που δείχνει 'ς τα πλευρά του<br />
Έτσι απαλά και σιγαλά, 'σαν όνειρο δικαίου,<br />
Και 'σα' ζωή χαρούμενη κ' ειρηνική και πλούσια<br />
Μέσ' από χρόνια συμφοράς και φτώχιας και πολέμων,<br />
Εβγήκ' η πρωτογέννητη εληά, δικό σου δέντρο.<br />
Αδειάζει η Αυγούλα η ντροπαλή όση δροσιά κι' αν έχη<br />
Απ' το χρυσό της το σταμνί 'ς τα φύλλα της απάνου,<br />
Κ' οι πρωινοί κορυδαλοί με τους δειλούς ζεφύρους<br />
Κρύβονται 'ς τα κλωνάρια της και κρυφοπαιγνιδίζουν,<br />
Κ' η Δήμητρα τη χαίρεται κι' ο Ήλιος απιθώνει<br />
Μέσ' 'ς το βαθύ της τον καρπό ταις φωτεραίς του ακτίνες.</p>

<p>
Αλλ' ω του Ολύμπου δύναμις, ω γλώσσα της σοφίας<br />
Που δείχνεσαι με θαύματα, που δε μιλείς με λόγια!<br />
η πρωτογέννητ' η εληά γοργά γοργά ξαπλώνει<br />
Κορμό, κλωνιά, φύλλα, καρπούς κ' υψώνεται, θεριεύει·<br />
Περνάει τα πεύκα του βουνού, τα έλατα περνάει,<br />
Και ταις τραναίς βαλανιδιαίς και τα ψηλά πλατάνια.<br />
Κ' η φοινικιαίς η άμετραις, τα ολόρθα κυπαρίσσια<br />
Φαίνονται 'σα' χαμόκλαδα και χάνονται μπροστά της.<br />
η πρωτογέννητ' η εληά φουντώνει, μεγαλώνει,<br />
Και νά! σκεπάζει μονομιάς κι' ολούθενε αγκαλιάζει<br />
Ο ίσκιος της, πλατύς, παχύς, ολόκληρο το βράχο·<br />
Και 'ς τον πλατύ και 'ς τον παχύ τον ίσκιον αποκάτου<br />
Ξανοίγουν την Ακρόπολι τα μάτια των ανθρώπων<br />
Με μια εμορφάδ' απάντεχη και μ' αφεντιά περίσσια<br />
Πλασμένη από μαρμάρινους ναούς που λες δεν ξέρουν<br />
Να πλάσουν έτσι αρμονικά τα χέρια των ανθρώπων,<br />
Κι' από μαρμάρινους θεούς που λάμπουν 'ς τους αιώνας<br />
Γεμάτοι αλήθεια ουράνια κι' αλόγιαστη γαλήνη!</p>

<p>
Την ώραν όπου 'θάμπωνε τα μάτια των ανθρώπων<br />
Με της πρωτόλουβης εληάς το θεριεμμένο θαύμα<br />
η προφητεία της άφταστης και μακρυσμένης δόξης,<br />
Την ώρα εκείνην, ω θεά σοφή, παλληκαρίσια,<br />
Εφανερώθηκες κ' εσύ 'ς τα θαμπωμένα μάτια.<br />
Και με τρανόν αλαλαγμό, φωνή χαράς και νίκης,<br />
'Σαν τη φωνή που σκόρπισες την ώρα που γεννήθης.<br />
'Στον ουρανόν υψώθηκες κι' αστραφτερή αφανίσθης.<br />
Κι' όταν η μέρα πέρασε και γύρισε το βράδυ<br />
Φάνηκε σα χιλιάστερο 'ς τον ουρανό ποτάμι<br />
Ο Γαλαξίας ο λευκός, του διάβα σου σημάδι.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp;&nbsp;&nbsp;ΙΑ'.</p>

<p>Κι' απ' τη στιγμή που υψώθηκες κι' αστραφτερή αφανίσθης<br />
Ως τη στιγμή που ανάλαμψε λευκός ο Γαλαξίας,<br />
η πλάσις απ' την άφραστην εικόνα σου γεμάτη,<br />
η πλάσις, άνθρωποι, θεοί και πλάσματα και πλάσταις,<br />
Ταστέρια τα τετράψηλα κ' η χαμηλαίς βιολέτταις,<br />
Άνεμοι, θάλασσαις, στεριαίς, βουνά, ποτάμια, λόγγοι,<br />
Ό,τι έχει χρώμα και ζωή και 'μίλημα και σχήμα,<br />
Κάθε πνοή, μουρμουρητό, δροσούλα κ' ευωδία,<br />
Ταιριάζουνε ταταίριαστα και τάσμιχτ' αποσμίγουν,<br />
Κ' έτσι, θεά, σε υμνολογούν, έτσι σε τραγουδούνε:</p>

<p>
«Σαν τι τραγούδι να βρεθή που να ταιριάζη εσένα;<br />
'Σ' τ' ολόλευκό σου φόρεμα που το 'χουν υφασμένο<br />
Τα χέρια τα σοφώτερα και τα δικά σου χέρια<br />
Φαίνεται χρυσοκεντηστός ο ουρανός με τάστρα.<br />
Η δίπλαις του ταράζονται 'ς το κάθε κίνημά σου<br />
'Σαν κύματα που τα φιλούν του φεγγαριού η ακτίνες,<br />
Και τρέμοντας λαμποκοπούν 'ς το κάθε φίλημά τους.<br />
'Σ' της περικεφαλαίας σου τον ίσκιον αποκάτου<br />
Χωρούν να βρούνε σκέπασμα χιλιάδες παλληκάρια.<br />
'Σ' τον ίσκιο σου χαρούμενα 'μερεύουν τα λιοντάρια.<br />
Το μέτωπό σου ασκέπαστο ξανοίγετ' από πέρα<br />
'Σαν τ' άστρο του Ωρίωνος, πρώτο 'ς τ' αστέρια τάλλα.<br />
Απάνου 'ς της ασπίδας σου ταπάρθενο χρυσάφι<br />
Εσκάλισε τους Γίγαντας ένας θεός τεχνίτης<br />
Την ώρα που τον Όλυμπο χυμάν και φοβερίζουν,<br />
Κ' έτσι εκεί πάνου μια ζωή εχάρισεν η Τέχνη<br />
Αιώνια 'ς τη λύσσα τους και 'ς τη δική σου νίκη!<br />
Στη μέση από τ' αμόλυντο και τ' αγκιχτό σου στήθος<br />
Όπου σκορπίζει μυστική μοσκοβολιά από κρίνα,<br />
Κ' ασάλευτο, καμαρωτό τεντώνει, ξεχωρίζει,<br />
Το στοιχειωμένο δείχνεται κεφάλι της Γοργόνας.<br />
Αλλοίμονο 'ς τους πονηρούς! το βλέπουν; μαρμαρώνουν.<br />
Έτσι ό,τι 'γγίξη ο κεραυνός το κάνει μαύρη στάχτη,<br />
Και της αλήθειας η πνοή το ψέμμ' αποστομώνει.<br />
Γύρω 'ς τα πόδια σου γλυστρούν και σου φιλούν τα χέρια<br />
Όρνια άλλου κόσμου και πουλιά και φείδια μαγεμμένα,<br />
%Και των φειδιών τα στόματα λαλούνε 'σαν αηδόνια %<br />
Και κρέμοντ' όλα υπήκοα μονάχ' απ' τη ματιά σου.<br />
Κι' ο Φόβος κι' ο Κατατρεγμός κ' η Δύναμις κ' η Νίκη<br />
Λάμπουν, μαυρίζουν, στέκονται σιμά σου καρφωμένα.<br />
Τριγύρω σου λιγοθυμά τ' αγέρι φοβισμένο.<br />
Το στόμα σου κι' όποιος το ιδή, και δίχως να τ' ανοίξης,<br />
Νοιώθει πως λόγια γνωστικά, λόγια σοφά θα βγάλη.<br />
Κ' ενώ είσαι 'σαν την άδολη των βράχων ανεμώνη,<br />
Ένας σου λόγος τους λαούς γεννάει και μεγαλώνει.<br />
Τα μάτια σου τα γαλανά 'μέρα σκορπούν 'ς τη μέρα,<br />
Δόξα σοι, δόξα σοι, θεά παρθένα και Μητέρα!</p>

<p>
<br />
Εκ του τυπογραφείου των Αδελφών Περρή</p>

<p>
</p>

<p>
</p>

<p>ΕΝ ΤΩ ΒΙΒΛΙΟΠΩΛΕΙΩ ΤΗΣ ΕΣΤΙΑΣ</p>

<p>
ΤΟΥ ΑΥΤΟΥ<br />
ΤΡΑΓΟΥΔΙΑ ΤΗΣ ΠΑΤΡΙΔΟΣ ΜΟΥ. . . . Δραχ. 2.50</p>

<p>Τιμάται δραχμής</p>

<p>Εκ του τυπογραφείου των Αδελφών Περρή</p>

<p>ΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞΞ</p>

<p>
</p>

<p>
</p>

</body>
</html>

